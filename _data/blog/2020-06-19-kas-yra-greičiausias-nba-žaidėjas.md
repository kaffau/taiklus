---
template: BlogPost
path: /kas-yra-greiciausias-nba-zaidejas
date: 2013-09-03T18:47:00.000Z
title: Kas yra greičiausias NBA žaidėjas?
thumbnail: /assets/greiciausi-nba-zaidejai.jpg
---
Visais laikais krepšininkai yra lyginami tarpusavyje. Krepšininkus galime lyginti atsižvelgdami į jų statistinius rodiklius, tačiau atsakyti kas yra greičiausias NBA negalime, kol neturime tikslių ir oficialių krepšininkų greičio matavimo rezultatų. Prieš pašaukiant krepšininkus į NBA yra matuojami tam tikri žaidėjų fiziniai duomenys.Vienas iš tų matavimų yra ¾ sprintas. Turint šių matavimų rezultatus galima teigti, kad greičiausias NBA krepšininkas yra Nate‘as Robinsonas, kuris ¾ aikštės nubėgo per 2.96 sek.



| Žaidėjas          | Sek. | Metai | Vieta |
| ----------------- | ---- | ----- | ----- |
| Cookie Belcher    | 2.91 | 2001  | 1     |
| Jason Gardner     | 2.92 | 2013  | 2     |
| Nate Ronison      | 2.96 | 2004  | 3-4   |
| Sonny Weems       | 2.96 | 2008  | 3-4   |
| D.J. Stephens     | 2.98 | 2013  | 5     |
| Will Bynum        | 3.00 | 2005  | 7     |
| Eric Gordon       | 3.01 | 2008  | 10    |
| Derrick Rose      | 3.05 | 2008  | 17    |
| Russell Westbrook | 3.08 | 2008  | 38    |



Tačiau šiuose matavimuose dalyvauja ne visi žaidėjai pvz. juose nedalyvavo Tony Parkeris, Ricky Rubio ir kiti žaidėjai. Taigi absoliutaus nugalėtojo negalime pasakyti, tačiau iš išmatuotų krepšininkų žaidžiančių NBA lygoje geriausią rezultatą parodė Nate‘as Robinsonas. Reikia įvertinti ir faktą, kad matavimai atlikti žaidėjų karjeros pradžioje ir vyresni žaidėjai gali būti šiek tiek sulėtėję, o jaunesni pagerinę savo fizinius duomenis.

Įdomu tai, kad geriausius sprinto rezultatus pademonstravę krepšininkai nebuvo pašaukti į NBA lygą. Lentelėje penktą vietą užėmęs D.J. Stephensas pasiekė net du rekordus t.y. vertikalaus šuolio iš vietos ir įsibėgėjus, atitinkamai pašokdamas 101.6 cm ir 116.84 cm., tačiau vis tiek nesudomino NBA komandų.

Žaidėjams dažnai tenka bėgti besivarant kamuolį ir tada jų greitis šiek tiek sumažėja. Johnas Wallas besivarydamas kamuolį aplenkia Keviną Durantą bėgantį be kamuolio. NBA aikštėse yra įmontuotos kameros, kurios fiksuoja įvairius techninius duomenis apie žaidėjus. Tokios įrangos kol kas dar neturi visos NBA komandos. Išanalizavus kamerų duomenis buvo skelbta, kad didžiausią greitį su kamuoliu pasiekia Tony Parkeris bėgdamas 33,6 km/h. Antras pagal šią kategoriją yra Ricky Rubio pasiekdamas 31,2 km/h greitį. Kitų žaidėjų tokių kaip Russell Westbrook, Rajon Rondo, Brandon Jennings, Kyle Lowry greitis siekė apie 27 km/h. Nėra tiksliai aišku koks skaičius žaidėjų buvo analizuotas tad ir teigti, kad analizė yra imtina tikrai negalima. Ši statistika parodė, kuris žaidėjas pasiekia didžiausią greitį, tačiau tas greitis yra pasiekiamas tam tikroje atkarpoje. Pvz. jeigu mes lygintume bėgiko Usaino Bolto ir Justino Gatlino pirmus 30 sprinto metrų, tai juose greitesnis būtų Gatlinas, kadangi didžiausią greitį Boltas įgauna nuo 50-to metro.

Taigi greičiausias žaidėjas su kamuoliu neabejotinai yra Tony Parkeris, tačiau jeigu matuotume žaidėjų greitį 100 m. distancijoje, rezultatai būtų kitokie.
