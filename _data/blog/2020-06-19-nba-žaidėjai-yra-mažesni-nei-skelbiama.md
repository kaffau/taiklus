---
template: BlogPost
path: /nba-zaidejai-yra-mazesni-nei-skelbiama
date: 2013-08-15T21:00:00.000Z
title: NBA žaidėjai yra mažesni nei skelbiama
thumbnail: /assets/nba-zaideju-ugis.jpg
---
Ar žinojote, kad Stevo Nasho ir Dericko Rose‘o ūgis nesieka 190 cm, o Lebrono Jameso ūgis yra šiek tiek didesnis nei 201 cm?Taip yra dėl to, kad NBA lygoje krepšininkai yra matuojami su batais ir be batų, tačiau duomenys apie jų ūgius yra pateikiami skirtingai ir nėra aišku ar nurodytas žaidėjo ūgis yra žaidėjui dėvinti batus, ar ne. Taip pat išmatuoti žaidėjų ūgiai yra apvalinami.

Pavyzdžiui Miami Heat įžaidėjo Norriso Cole‘o ūgis be batų yra 6’0.25/183,5 cm, su batais jo ūgis siekia 187,3 cm. NBA lygos svetainėje pateikiama, kad jo ūgis yra 6‘2/188 cm. Panašiai yra ir su kitais žaidėjas, tad jų ūgis su batais pakyla vidutiniškai tarp 2-3 cm.

Anksčiau NBA lygoje žaidėjai nebuvo matuojami su batais. Shaquille‘as O’nealas tikrai yra 216 cm, o ne kokių 213 cm. Europoje žaidėjai matuojami be batų ir taip nėra įnešama painiava. Pvz. Kauno Žalgiris 2011/2012 m. sezone trumpai buvo pasirašęs sutartį su Reevesu Nelsonu ir tada buvo skelbta, kad žaidėjo ūgis siekia 205 cm, tačiau atvykus žaidėjui matėsi, kad jo ūgis nesiekia 2 m. Toks nesusipratimas įvyko dėl anksčiau išvardintų priežasčių.

Žmogaus ūgis priklauso ir nuo to, kokiu paros laiku yra matuojama. Rytais žmogus būna šiek tiek aukštesnis, vakare žemesnis, tai daugiausiai priklauso nuo stuburo. Jeigu jūsų ūgis yra 180 cm ir jei kada nors sutiksite Chrisą Paulą, tikrai nesijausite už jį žemesnis.
